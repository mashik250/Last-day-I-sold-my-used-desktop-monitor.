ছাত্রাবাস থেকে রাজশাহী বিশ্ববিদ্যালয়ের শিক্ষার্থীর ঝুলন্ত মরদেহ উদ্ধার

ছাত্রাবাস থেকে রাজশাহী বিশ্ববিদ্যালয়ের এক শিক্ষার্থীর ঝুলন্ত মরদেহ উদ্ধার করেছে পুলিশ। ওই শিক্ষার্থীর নাম মো. সিফাত সিফাতুল্লাহ। তিনি বিশ্ববিদ্যালয়ের ফিশারিজ বিভাগের ২০২২-২৩ শিক্ষাবর্ষের শিক্ষার্থী ছিলেন।

শুক্রবার (২১ ফেব্রুয়ারি) সন্ধ্যায় বিশ্ববিদ্যালয়ের সংলগ্ন মেহেরচণ্ডী এলাকার তুহিন ছাত্রাবাস থেকে লাশটি উদ্ধার করা হয় বলে জানিয়েছেন বিশ্ববিদ্যালয়ের প্রক্টর অধ্যাপক মাহবুবর রহমান।

ওই ছাত্রাবাসের থাকা গণযোগাযোগ ও সাংবাদিকতা বিভাগের শিক্ষার্থী সিদ্দিকুর রহমান বলেন, “সিফাত ও অন্য একজন শিক্ষার্থী ছাত্রাবাসের একটি কক্ষে থাকতেন। বিকেলের দিকে সিফাতের রুমমেট বাইরে যান। সন্ধ্যায় ছাত্রাবাসে ফিরে তিনি কক্ষের দরজা বন্ধ পান। অনেক ডাকাডাকি করেও দরজা খোলেননি। একপর্যায়ে জোরে ধাক্কা দিয়ে দরজা খুলে ভেতরে ঝুলন্ত লাশ দেখা যায়।”

বিশ্ববিদ্যালয়ের প্রক্টর অধ্যাপক মাহবুবর রহমান সংবাদমাধ্যম প্রথম আলোকে বলেন, “এক শিক্ষার্থীর ঝুলন্ত মরদেহ উদ্ধার করা হয়েছে। তবে কী কারণে মারা গেছেন, সেটি এখনো জানা যায়নি। তারা ঘটনাস্থলেই আছেন।”
